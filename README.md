# Hürriyet
Bu uygulama, internette hür kalmanızı sağlar. 
İnternet sansürlerini ve yasaklarını aşmak için birçok uygulama olsa da, bu amaç için geliştirilen full profesyonel bir uygulama bulmak zordur.

Hürriyet projesi bu sansürleri ve yasakları atlatmanızı sağlar. Bunun için DPI Bypassing, DNS over HTTPS/TLS gibi konseptleri kullanır. 
Kullanıcı dostu arayüzü ile kullanması kolay ve etkili bir yasak atlatma uygulamasıdır.

Hürriyet uygulaması cross-platform çalışması için tasarlanmıştır ve Linux ile Windows platformlarında kullanılabilir. 
İlerleyen zamanlarda Android ve daha sonrasında IOS'ta kullanılabilir olacaktır, ama mobil platform kısıtlamaları nedeniyle şu an sadece masaüstü ortamlarında kullanılabilir.

Bir VPN kullanmak yerine Hürriyet ve Hürriyet türevi uygulamaları kullanmanızın birkaç sebebi olabilir:
* VPN sağlayıcıları tüm internet trafiğinizi kayıt altına alabilir. Hürriyet bunu yapamaz çünkü tüm işlemler kullanıcının bilgisayarında gerçekleşir.
* Kaliteli VPN kullanmak isterseniz para ödemek zorunda kalırsınız. Hürriyet tamamen ücretsizdir.
* Yapısı gereği VPN kullanmak gecikmenizi arttırır ve sağlayıcının insafına göre bant genişliğiniz sınırlanır. Hürriyet'te tüm işlemler bilgisayarınızda gerçekleştiği için hiçbir gecikme ve bant genişliği sorunu yaşamazsınız. Yani Hürriyet kullanırsanız internet hızınız düşmez.
* Bazı şirketler ürünlerinde VPN kullanmayı yasaklayabilir, VPN kullanırken bazı oyunlara ve sitelere giremeyebilirsiniz. Hürriyet şirketlere bir sorun yaratmaz. Bu yüzden VPN kullanılmasının yasak olduğu sitelerde bile Hürriyet'i kullanabilirsiniz. 
